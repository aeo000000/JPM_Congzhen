\chapter*{新鐫金瓶梅詞話}
\addcontentsline{toc}{chapter}{新刻金瓶梅詞話·詞曰·四貪詞}
\markboth{\titlename}{新刻金瓶梅詞話·詞曰·四貪詞}


\section*{詞曰}

\begin{myquote0}
閬苑瀛洲，金谷陵樓，筭不如茅舍清幽。野花綉地，莫也風流。也宜春，也宜夏，也宜秋。

酒熟堪あ，客至須留，更無榮無辱無憂。退閒一步，着甚來由。但倦時眠，渴時飲，醉時謳。

短短横牆，矮矮疎窻，忔い兒小小池塘。高低疊峯，綠水邊傍。也有些風，有些月，有些凉。

日用家常，竹几藤床，靠眼前水色山光。客來無酒，清話何妨。但細烹茶，熱烘盞，淺澆湯。

水竹之居，吾愛吾盧，石磷磷床砌堦除。軒窻隨意，小巧規模。却也清幽，也瀟灑，也寬舒。

懶散無拘，此等何如：倚闌干臨水觀魚。風花雪月，贏得功夫，好炷心香，說些話，讀些書。

淨掃塵埃，惜取蒼苔，任門前紅葉鋪堦。也堪圖畫，還也奇哉。有數株松，數竿竹，數枝梅。

花木栽培，取次教開，明朝事天自安排。知他富貴幾時來。且優遊，且隨分，且開懷。
\end{myquote0}

\newpage\section*{四貪詞}
%\addcontentsline{toc}{chapter}{四貪詞}
%\markboth{\titlename}{四貪詞}

\hspace*{1em}酒

\begin{myquote0}
酒損精神破喪家，語言無狀鬧喧嘩。疎親慢友多由你，背義忘恩盡是他。

切須戒，飲流霞。若能依此寳無差。失却萬事皆因此，今後逄賔只待茶。
\end{myquote0}

\hspace*{1em}色

\begin{myquote0}
休愛綠髩羙朱顔，少貪紅粉翠花鈿。損身害命多嬌態，傾國傾城色更鮮。

莫戀此，養丹田。人能寡慾壽長年。従今罷却閒風月，紙帳梅花獨自眠。
\end{myquote0}

\hspace*{1em}財

\begin{myquote0}
錢帛金珠籠内收，若非公道少貪求。親朋道義因財失，父子懷情為利休。

急縮手，且抽頭。免使身心晝夜愁。兒孫自有兒孫福，莫與兒孫作遠憂。
\end{myquote0}

\hspace*{1em}氣

\begin{myquote0}
莫使強梁逞技能，揮拳捰袖弄精神。一時怒發無明火，到後憂煎祸及身。

莫太過，免災迍。勸君凡事放寬情。合撒手時須撒手，得饒人處且饒人。
\end{myquote0}


