\chapter*{謝肇淛《金瓶梅》跋}
\addcontentsline{toc}{chapter}{謝肇淛《金瓶梅》跋}
\markboth{\titlename}{謝肇淛《金瓶梅》跋}

《金瓶梅》一書，不著作者名代。相傳永陵中有金吾戚裡，憑怙奢汰，淫縱無度，而其門客病之，採摭日逐行事，彙以成編，而托之西門慶也。書凡數百萬言，為卷二十，始末不過數年事耳。

其中朝野之政務，官私之晉接，閨闥之蝶語，市裡之猥談，與夫勢交利合之態，心輸背笑之局，桑中濮上之期，尊罍枕蓆之語，駔驗之機械意智，粉黛之自媚爭妍，狎客之從臾逢迎，奴怡之嵇唇淬語，窮極境像，駥意快心。譬之范工摶泥，妍媸老少，人鬼萬殊，不徒肖其貌，且並其神傳之。信稗官之上乘，爐錘之妙手也。其不及《水滸傳》者，以其猥瑣淫蝶，無關名理。而或以為過之者，彼猶機軸相放，而此之面目各別，聚有自來，散有自去，讀者竟想不到，唯恐易盡。此豈可與褒儒俗士見哉。此書向無鏤版，抄寫流傳，參差散失。唯弇州家藏者最為完好。余於袁中郎得其十三，於丘諸城得其十五，稍為釐正，而闕所未備，以俟他日。有嗤余誨淫者，余不敢知。然溱洧之音，聖人不刪，則亦中郎帳中必不可無之物也。仿此者有《玉嬌麗》，然而乖彞敗度，君子無取焉。
  
\begin{quotation}\begin{flushright}謝肇淛。\end{flushright}\end{quotation}

